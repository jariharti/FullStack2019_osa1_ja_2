# Ohjelmistotekniikan harjoitustyöt, Fullstack web-sovelluskehitys
**Jari Hartikainen, 23.5.2019**

**Yleistä**
Kurssilla tutustutaan JavaScriptilla tapahtuvaan moderniin websovelluskehitykseen. Pääpaino on React-kirjaston avulla toteutettavissa single page -sovelluksissa, ja niitä tukevissa Node.js:llä toteutetuissa REST-rajapinnoissa. Kurssilla tutustutaan myös GraphQL:n eli REST:ille vaihtoehtoiseen rajapintojen toteutusperiaatteeseen
Kurssilla käsitellään myös sovellusten testaamista, konfigurointia ja suoritusympäristöjen hallintaa sekä MongoDB-tietokannan käyttöä sovelluksen tietojen tallettamiseen
Kurssin laajuus on 3-8 opintopistettä, sisältö on sama kun Helsingin yliopiston tietojenkäsittelytieteen osaston keväällä 2019 pidetyllä kurssilla Full stack -websovelluskehitys. Kurssiin liittyy myös 1-10 opintopisteen laajuinen harjoitustyö.
Yhteistyökumppaneina kurssilla on Houston Inc, Terveystalo, Elisa, K-ryhmä, Unity Technologies ja Konecranes. Katso täältä yhteistyökumppaniemme asiantuntijoiden vierailuluentoja kurssin aihepiireistä.
Osallistujilta edellytetään vahvaa ohjelmointirutiinia, web-ohjelmoinnin ja tietokantojen perustuntemusta, git-versionhallintajärjestelmän peruskäytön hallintaa, kykyä pitkäjänteiseen työskentelyyn sekä valmiutta omatoimiseen tiedonhakuun ja ongelmanratkaisuun. Osallistuminen ei kuitenkaan edellytä kurssilla käsiteltävien tekniikoiden tai Javascript-kielen hallintaa.
